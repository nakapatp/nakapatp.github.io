---
layout: post
title: สมานรอยร้าวทางใจ ให้กลับยิ่งใหญ่งดงามกว่าเดิม!
---
<img src="https://i.imgur.com/15PRbbt.jpg" width="480">

<p>คำว่า “คินสุงิ” (kintsugi) ในภาษาญี่ปุ่นนั้นหมายถึงศิลปะการซ่อมเครื่องปั้นโบราณที่แตกชำรุดเสียหาย การซ่อมแซมจะอาศัยส่วนผสมของแลกเกอร์และผงทองคำ เงิน และทองคำขาว เป็นวัตถุประสาน ผลของการซ่อมประสานรอยร้าวบนเครื่องปั้นโบราณ จะก่อให้เกิดเส้นสีอันเป็นเอกลักษณ์ที่ประกายของมันจะสะท้อนสีสันสวยงามแปลกตา จนยากที่จะปฏิเสธได้ว่าทำให้มันดูดีขึ้นกว่าเดิมเสียอีก</p>

<p>นี่คือหลักปรัชญาที่เราจะนำมาใช้ในยกนี้ วัตถุที่แตกร้าวนั้นมีประวัติศาสตร์อันแทนที่จะปกปิดกลบเกลื่อนร่องรอยไว้ กลับสามารถนำพลิกมุมมาเป็นคุณค่าที่สูงขึ้นได้ สำหรับความสัมพันธ์ที่ร้าวรานนั้นก็เป็นไปได้เช่นเดียวกัน ด้วยการหยิบเอาชิ้นส่วนที่แตกออกนั้นขึ้นมา แล้วซ่อมมันอย่างทะนุถนอม ผลของมันก็คือความสัมพันธ์กลับยิ่งแน่นแฟ้นไปกว่าเดิม</p>

<p>ใจความสำคัญยกนี้: ความขัดแย้งนั้นกลับยกระดับความสัมพันธ์ ให้แน่นแฟ้นกว่าเดิมได้</p>

<p>อย่างไรก็ดี มีขั้นตอนอยู่ 4 ขั้นในการแก้ปัญหาที่อาศัยหลักการของการแสดงออกต่อกัน ที่อ้างถึงในยกก่อนหน้านี้ด้วย และนี่คือหลักประการที่ 5 ของการสร้างความสัมพันธ์อันลึกซึ้ง มาดูกันเลย</p>

<p>ขั้นตอนแรก ทำให้อีกฝ่ายหนึ่งรู้ด้วยว่าสิ่งที่เกิดขึ้นนั้นมันเป็นเรื่องจริงจังสำหรับคุณ อาจจะหมายถึงการไปสารภาพตรง ๆ กับเขาหรือเธอว่าคุณรู้สึกอย่างไรกับเหตุการณ์ที่เกิดขึ้น และคุณอาจะถามอีกฝ่ายว่าการกระทำของคุณได้ส่งผลอย่างไรต่ออีกฝ่ายอย่างไรหรือไม่ และคุณยินดีที่จะทำทุกอย่าง เพื่อรับผิดชอบต่อการกระทำนั้น</p>

<p>ขั้นตอนที่สอง ขอให้อีกฝ่ายหนึ่งบอกเล่าสถานการณ์ของตนให้ฟัง ขอคุณอย่าได้เหมาหรือปรุงแต่งเอาเองว่าคนอื่นนั้นคิดอะไรอย่างไร ปัญหามันจะยิ่งซับซ้อนขึ้นหากคุณไปทับซ้อนมันไว้ด้วยการคิดเองเออเองของคุณ [บางทีปัญหาที่เกิดขึ้นอาจไม่เกี่ยวข้องอะไรกับสิ่งที่คุณนึกคิดเอาเลยก็ได้</p>

<p>ขั้นตอนที่สาม คือการหาทางออกอันเป็นที่ยินดีพอใจของทั้งสองฝ่าย จงอย่าได้ยุติเพียง ณ จุดตรงที่ต่างคนก็รู้สึกดีขึ้นมาเพียงเล็กน้อยแล้วพอเพียงแต่เท่านั้น คุณต้องทำให้แน่ใจว่าทั้งสองฝ่ายยินดีต่อทางออกอย่างแท้จริง ซึ่งต้องเข้าใจธรรมชาติในขั้นตอนนี้ว่า มันอาจไม่ได้จบลงด้วยการสนทนาเพียงครั้งเดียว ตราบใดถ้ายังไปไม่ถึงจุดที่กล่าวมานี้ ก็อย่าเพิ่งถือว่าคุณทำมันเสร็จแล้ว</p>

<p>ขั้นตอนสุดท้าย ตรวจดูว่าคุณต้องทำอะไรเพื่อซ่อมแซมความสัมพันธ์ที่ชำรุดนั้น คุณได้กล่าวคำแสดงเสียใจแล้วหรือยัง คำว่า “ขอโทษ” หรือ “เสียใจ” นั้นยังคงขลังเสมอหากคุณกล่าวมาออกมาจากข้างใน และหากคุณทำได้จริง ๆ จะทำให้อีกฝ่ายรับรู้ความรู้สึกของคุณได้ และก็จะตอบแทนกลับมาด้วยสิ่งเดียวกัน นอกจากคำขอโทษแล้ว คุณต้องทำให้อีกฝ่ายหนึ่งรู้ด้วยว่าคุณให้ความสำคัญกับเขาหรือเธอแค่ไหน เพียงเท่านี้ความสัมพันธ์ที่ร้าวรานก็จะดำเนินต่อไปได้ ดังคุณจะเป็นปฏิกิริยาที่เปลี่ยนแปลงในการสนทนาของวันรุ่งขึ้น</p>

<p>คุณอาจจะไม่สามารถนำความรู้สึกดี ๆ กลับมาได้เหมือนเดิมเร็ววันนัก เพราะนิสัยบางอย่างก็ไม่อาจสามารถเปลี่ยนกันได้ชั่วข้ามวัน แต่ในเมื่อคุณมีเจตนาที่เปลี่ยนแปลงไปแล้วและมีจุดหมายที่จะดัดมัน สิ่งอื่นดี ๆ ก็จะพากันเกิดขึ้นตามมา วิถีแห่งนิสัยใหม่ได้ก่อกำเนิดขึ้นและจะมั่นคงถาวรยิ่งขึ้นเรื่อย ๆ ฉะนั้น ขอให้จงพยายามและให้เกียรติแก่กระบวนการที่คุณเลือกทำ</p>

<p>สุดท้ายนี้ ความผิดพลาดหนึ่งเดียวที่อาจมีขึ้น คือ
คุณไม่เรียนรู้อะไรจากความผิดพลาดครั้งก่อนของตัวเองเลย</p>
