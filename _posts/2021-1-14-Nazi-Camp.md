---
layout: post
title: ค่ายกักกันของนาซี ไม่ได้ถูกออกแบบให้มีผู้รอดชีวิต 
---
<p>ถึงกระนั้นความหฤโหดสุดจินตนาการนี้ กลับมิอาจเอาชนะผู้ที่มีนิสัยอย่างหนึ่งได้!</p>

<p>แต่ละห้องนั้นมีขนาดเพียงราว ๆ เชลย 40 คนสามารถยืนอัดแน่นอยู่ด้วยกันตรงกลาง แล้ว ยืนล้อมรอบด้วยทหารเยอรมนีถือปืน 5-6 คน ที่จะตวาดเรียกให้ทุกคนต้องตื่นตั้งแต่เช้ามืด พวกเชลยมีเวลาแค่ 20 นาทีที่จะหมุนเวียนกันใช้ 5 โถส้วมที่ไม่มีฉากกั้นให้ทันก่อนเวลากินมื้อเช้า เพื่อเตรียมออกไปทำงาน</p>

<p>หากพ้น 20 นาทีไปแล้ว ใครไม่พร้อมกินมื้อเช้า จะโดนฟาด
<br>หากใครทนไม่ไหวปล่อยของเสียออกมาเวลากิน จะโดนหวด</p>

<p>มื้อเช้านั้นเล่า...คืออาหารเพียงไม่กี่คำ 
งานนั้นเล่า...เป็นงานที่ต้องใช้กำลังมาก คือ ขุดเหมืองหิน 
อากาศนั้นเล่า...หนาวเหน็บ เย็นยะเยือก แทบจะติดลบ
เสื้อผ้านั้นเล่า...ใต้ผ้ายีนส์ชั้นเดียว คือผิวกายของมนุษย์อันบอบบาง
<br>มันไม่ใช่สภาพที่มนุษย์คนใดจะสามารถรอดตาย ภายใต้การบีบคั้นทั้งทางกายและจิตใจเช่นนี้ได้ แล้วมันก็เป็นเช่นนั้นจริง ๆ เพราะแม้ชายร่างกายกำยำตอนมาถึง ก็ทะยอยตายลงอย่างรวดเร็วภายในเวลา 1-2 เดือนเท่านั้น
<br>ยกเว้นเพียงคนเดียว...วิคเตอร์ แฟรงค์</p>

<img src="https://i.imgur.com/WyTSSmJ.jpg" width="480">

<h4>นิสัยที่ 1: มุ่งมั่น! กุมชะตาชีวิตตนด้วยตนเอง</h4>
<p>อะไรคือความแตกต่างระหว่างคนกับสัตว์? อย่างหนึ่งที่เห็นได้ชัดคือสัตว์เป็นทาสของสิ่งเร้าภายนอก และมันตอบสนองต่อสิ่งเร้าเหล่านั้น เป็นไปตามธรรมชาติของมันที่คล้ายถูกกำหนดไว้แล้วเสมอ
ส่วนมนุษย์นั้นแทบจะตรงกันข้ามเลย กล่าวคือ ก่อนจะทำการตอบสนองต่อสิ่งกระตุ้นใด ๆ มนุษย์เรากลับสามารถที่จะปรับเปลี่ยนตัวเอง แล้วจึงตอบสนองกลับไปในหนทางที่ตนประสงค์ 
มันหมายความว่า แทนที่มนุษย์จะทำแค่เพียงตอบสนองต่อสิ่งรอบตัวไปเรื่อย ๆ แต่แท้จริงแล้วเราเองนั่นแหละเป็นผู้มีอิทธิพลต่อสิ่งรอบตัว</p>

<p>ถึงกระนั้น แม้มนุษย์เรามีศักยภาพในการทำเช่นที่ว่าอยู่จริง ๆ แต่คนส่วนใหญ่ก็มักจะเป็นพวกปล่อยให้สิ่งแวดล้อม เป็นตัวกำหนดพฤติกรรมและความรู้สึกของพวกเขา ยกตัวอย่างเช่น คนเหล่านี้มักจะมีอารมณ์หงุดหงิดโดยไม่จำเป็นกับฝนที่กำลังตกอยู่ข้างนอก หรือว่าหัวเสียเวลาถูกคนอื่นทำเรื่องไม่ดีใส่พวกเขา และก็เป็นคนพวกนี้แหละ ที่คุณมักจะได้ยินเขาพูดว่า “ฉันไม่ผิด” หรือ “ฉันทำอะไรไม่ได้หรอก”
แต่สำหรับคนที่มีจิตใจมุ่งมัน จะทำในสิ่งที่ตรงกันข้าม คือเปลี่ยนทุกสิ่งให้เป็นไปได้ คล้ายพวกเขารู้สึกว่าเขาสามารถกำหนดชีวิตตัวเองได้เสมอ พวกเขามักจะพูดว่า “ฉันตัดสินใจที่จะ…” หรือ “มาหาวิธีแก้ไขเรื่องนี้กันดีกว่า”</p>

<p>มาทำความเข้าใจความแตกต่างของคนสองประเภทที่กล่าวมานี้กันอีกหน่อย ลองนึกภาพวงกลมสองวงที่ซ้อนกันอยู่และใช้จุดศูนย์กลางร่วมกัน วงหนึ่งใหญ่กว่าอีกวงมาก วงนอกที่ใหญ่กว่าเป็นตัวแทนของทุกสิ่งที่คนเราต้องไปเกี่ยวข้องด้วย ตั้งแต่บิลค่าไฟฟ้า ไปจนถึงสนธิสัญญานิวเคลียร์ระหว่างประเทศ เราตั้งชื่อว่า “เรื่องนอกกำมือ” วงกลมเล็กที่อยู่ข้างในเป็นตัวแทนของ สิ่งที่คุณมีอำนาจในการควบคุมมันได้จริง ๆ เราตั้งชื่อว่า “เรื่องในกำมือ”
คนที่มีจิตมุ่งมั่นจะพุ่งความสนใจไปที่ “เรื่องในกำมือ” และเลือกที่จะทำสิ่งต่าง ๆ ภายในกรอบที่ตนเองจะควบคุมหรือจัดการได้ ผลของความพยายามก็คือ ขอบเขตของวงกลมเล็กข้างในจะขยายตัวขึ้น ในขณะที่คนอีกจำพวกหนึ่งที่ปล่อยตัวตามกระแสโลก จะพุ่งความสนใจไปแต่ที่ “เรื่องนอกกำมือ” และหมกมุ่นครุ่นคิดอยู่แต่ว่าฉันทำอะไรไม่ได้เลย ผลของการทำเช่นนี้คือ ขอบเขตของวงกลมเล็กยิ่งหดลง ๆ</p>

<p>ดังนั้นแล้ว จิตใจที่มุ่งมั่นจะทำ จึงเป็นนิสัยที่ทรงพลังอย่างที่สุด ทรงพลังถึงขนาดที่ทำสิ่งที่ “เป็นไปไม่ได้” ให้กลายเป็นความจริงได้ ดูอย่างวิคเตอร์ แฟรงค์ ที่ถูกคุมขังอยู่ในค่ายกักกันเชลยของเยอรมนีในสมัยสงครามโลกครั้งที่ 2 วิคเตอร์สามารถมีชีวิตรอดยาวนานพอที่สงครามจะยุติ และถูกปลดปล่อยจากกองทัพของผู้ชนะในที่สุด ทั้ง ๆ ที่ปกติแล้วในสภาพอันโหดร้ายทารุณทั้งทางร่างกายและจิตใจ เช่นในค่ายกักกันเชลยของกองทัพนาซีนั้น น้อยคนที่จะมีชีวิตนานเกิน 1-2 เดือน แล้ววิคเตอร์ทำได้อย่างไร?</p>

<p>ในความเลือนรางแห่งชีวิตที่นั่น วิคเตอร์ตัดสินใจว่า ถึงแม้ผู้คุมจะควบคุมสภาพทุกอย่างที่เขาเห็นได้ แต่เขายังเป็นผู้มีอิสระเต็มที่ในการเลือก “วิธีที่จะตอบสนอง” ต่อสิ่งนั้นได้ แม้จะต้องทนทรมานอย่างสุด แต่เขาก็จินตนาการถึงการที่ตัวเองได้เป็นอิสระอีกครั้ง วันที่มีความสุข วันที่เขาจะได้กลับไปสอนนักเรียนอีกครั้ง เพื่อเล่าถึงสิ่งที่เขาได้เจอในค่ายกักกันนี้ มันมีช่องว่างของความทุกข์ที่เขาเผชิญ กับวิธีที่เขาจะตอบสนองอยู่ และเข้าใช้มันไปกับการจิตนาการในเรื่องดี ๆ และไม่มีใครจะพรากเอาสิทธิ์นี้ไปจากเขาได้เลย เขาดำรงชีวิตอยู่กับสิ่งนี้ และสร้างแรงบันดาลใจให้เพื่อนเชลย หรือแม้แต่ผู้คุมก็ยังต้องนับถือใจเขา และเขาก็รอดชีวิตในที่สุด</p>

<pคุณก็เช่นกัน คุณมีพลังอำนาจเต็มเปี่ยมที่จะตัดสินใจว่าจะ ตอบสนองต่อสิ่งที่เข้ามากระทบคุณอย่างไร ดังนั้นคุณจึงสามารถเปลี่ยนการกระทำและความรู้สึกของคุณได้เสมอ เพื่อนำไปสู่ผลจริง ๆ 
ขอให้คุณลองจัดทำแบบฝึกหัด 30 วันสู่ใจที่มุ่งมั่นดู></p>

<p>30 วันต่อจากนี้ ไม่ว่าคุณจะอยู่ที่บ้านหรือที่ทำงาน หากคุณได้ตำหนิหรือวิจารณ์ใครไปในทางไม่ดี หรือแม้แต่ชักสีหน้าแสดงความไม่พอใจในเรื่องรอบตัว ขอให้เตือนตัวเองว่าการที่คุณทำไปอย่างนั้น มันเป็นแค่ผลจากตัวตนภายในของคุณ ให้ย้ายความสนใจมาที่การวิเคราะห์หาสาเหตุของเรื่องที่เกิดขึ้น แทนการพยายามบอกว่าคนอื่นเป็นฝ่ายผิด 
นี่คือการฝึกตนสู่การเป็นผู้มีอิสระในการตอบสนองต่อสิ่งรอบข้าง และค่อย ๆ พัฒนาสู่ความเป็นผู้มีจิตใจมุ่งมั่นได้ในที่สุด</p>

<p>“นิสัย 7 อย่างสู่ความเป็นยอดมนุษย์” ฉบับสรุปยอดความคิดจาก The 7 Habits of Highly Effective People อ่านจบได้ใน 19 นาที</p>

<p>เป็นหลักการที่คุณ “ต้องรู้” เพื่อเปลี่ยนนิสัยของตัวเอง แล้วชีวิตที่เหลือนับจากนี้จะเปลี่ยนไป เช่นเดียวกับคนอีกนับล้านที่ชื่นชอบหนังสือเล่มนี้</p>

สั่งซื้อออนไลน์ 125 บ. ได้ที่ https://store.kumnum.com
