---
layout: post
title: "ถ้ารู้วิชาออกแบบสักนิด จะไม่คิดถึงการลาออก"
---
<h4>"ยกปัญหาอยากเปลี่ยนงานออกจากชีวิตคุณ"</h4>
<img src="https://i.imgur.com/BTnEdxN.jpg" width="480">
<p>มีท เบอร์นาเดตเต้ มีสภาพเหมือนคนราวร้อยละ 85 ทั่วโลกคือ ไม่พอใจกับงานที่กำลังทำอยู่ แม้เธอได้รับคำแนะนำให้รู้จักกับการ "ออกแบบงานใหม่" ใหม่เช่นอธิบายไว้ในบทก่อน เธอก็แน่ใจเหลือเกินว่างานของเธอนั้นมันทำอะไรไม่ได้ไปมากกว่านี้แล้ว เธอตกอยู่ในสถานการณ์ที่ อาศัยหลักของการออกแบบเพียงอย่างเดียวนั้น ช่วยอะไรเธอไม่ได้</p>

<p>กรณีของเบอร์นาเดตเต้คือ หัวหน้างานของเธอไม่ปลื้มเธอสักเท่าไร เธอคิดว่าหัวหน้างานของเธอเป็นพวกไม่เอาไหน แล้วเบอร์นาเดตเต้ก็ปักใจเชื่อว่าทางออกเดียวที่เธอมีอยู่คือ ต้องทิ้งงานเก่าไว้เบื้องหลัง หางานใหม่ หาหัวหน้างานใหม่</p>

<p>ดูผิวเผินเหมือนเบอร์นาเดตเต้กำลังพยายามแก้ไขปัญหาของตัวเองอยู่ แต่ปัญหาอยู่ตรงที่...เกาไม่ถูกที่คัน</p>

<p>ใจความสำคัญยกนี้คือ เจอปัญหาต้องหาทางแก้ แต่ต้องรู้แน่ ว่าที่ต้องแก้คือปัญหาอะไร</p>

<p>งานออกแบบที่ดี ไม่ใช่เรื่องเกี่ยวกับวิธีแก้ปัญหาเท่านั้น แต่เป็นเรื่องเกี่ยวกับการระบุปัญหาตัวจริงให้พบ และรู้สาเหตุของมัน การที่ปัญหาของเบอร์นาเดตเต้ดูใหญ่โตจนเกินจะแก้ไขนั้น เกิดขึ้นเพียงเพราะเธอยังไม่ได้ระบุให้ถึงปัญหาที่แท้จริงของเรื่องได้</p>

<p>นักออกแบบมีคติพจน์ในใจอยู่ว่า ปัญหาไม่ใช่สิ่งเลวร้ายเสมอไป และรูปแบบของปัญหาที่พึงประสงค์ที่สุดนั้นเรียกว่า ปัญหาเส้นผมบังภูเขา หมายถึงว่า หากเราได้ลองแยกย่อยปัญหาอันใหญ่โต น่าหวาดหวั่นใจลงมาให้กลายเป็นปัญหาเล็ก ๆ หลาย ๆ ข้อ จะพบว่ามันแก้ไขได้ไม่ยาก และแก้ได้อย่างรวดเร็วเสียด้วย</p>

<p>สำหรับเบอร์นาเดตเต้ หากจะแก้ไขปัญหาใหญ่ของเธอ ด้วยการแบ่งออกเป็นปัญหาย่อย ๆ จะต้องเริ่มด้วยการรีเฟรมก่อน ขั้นแรกเธอจะต้องนำอคติและการตัดสินเชิงคุณค่าออกไปจากภาพก่อน เบอร์นาเดตเต้อาจคิดว่าหัวหน้าเธอไม่เอาไหน แต่คำว่า “ไม่เอาไหน” นั้นเป็นความเห็นส่วนตัวของเธอโดยที่ไม่มีเหตุผลอันแข็งแรงอะไรรองรับเลย และเมื่อประเด็นนี้ถูกนำออกไปจากภาพ จึงเหลือแต่ความรู้สึกที่ว่า เธอไม่เป็นที่ปลื้มของหัวหน้างานของเธอ แล้วอะไรเป็นสาเหตุของเรื่องนี้กันเล่า? เธอพบว่านั่นเป็นเพราะ หัวหน้าของเธอไม่เคยบอกเธอสักครั้งว่า เธอทำงานได้ดีแล้วหรือยัง หรือว่ายังไม่ดี ดีไม่พอ</p>

<p>ตอนนี้เบอร์นาเดตเต้ได้ชำแหละปัญหาใหญ่ของเธอออก รีเฟรมมันจนเหลือปัญหาแค่หนึ่งข้อที่พอรับมือได้ นั่นก็คือ หัวหน้าของเธอบกพร่องในการแสดงความเห็นต่องานของลูกน้อง</p>

<p>หากนี่เป็นความฝัน เมื่อรู้บทตัวเองแล้ว หัวหน้าของเบอร์นาเดตเต้ควรจะต้องเปลี่ยนเป็นหัวหน้าในฝัน กลายเป็นคนที่สามารถแสดงความเห็นต่องานของลูกน้องได้อย่างเฉียบคมและเป็นประโยชน์ แต่ในโลกแห่งความเป็นจริงมัน เรื่องนี้ไม่อยู่ในอำนาจควบคุมของเธอ ดังนั้น สิ่งที่เธอพอจะทำได้คือ ตั้งคำถามที่เริ่มต้นด้วยคำว่า "ถ้างั้นฉัน..."</p>

<p>เช่น "ถ้างั้นฉัน...ไปขอคำประเมินผลงานของฉันจากคนอื่นในองค์กรแทนก็ได้" เพราะจริง ๆ แล้วเบอร์นาเดตเต้ต้องการคำชมในผลงาน ในเมื่อเธอไม่สามารถหามันได้จากหัวหน้างานของตัวเอง เธอก็ไปหาจากผู้ร่วมงาน หรือแม้กระทั่งหาจากลูกค้าก็ได้นี่ หรือแม้แต่เธออาจจะขอให้ทีมมีประชุมประจำสัปดาห์ เพื่อติชมผลงานเลยก็ได้ เธอสามารถคิดหาช่องทางให้ได้มาซึ่งความเห็นต่อผลงานของเธอ ได้อีกมากมายหลายวิธีเท่าที่เธอพอใจและทำได้ เห็นหรือไม่ว่า ปัญหาได้รับการแก้ไขลุล่วงแล้ว!</p>

<p>สรุปยกที่ 3 เจอปัญหาต้องหาทางแก้ แต่ต้องรู้แน่ ว่าที่ต้องแก้คือปัญหาอะไร</p>
<hr>
<p>ฉบับสรุปยอดความคิดจาก "Design Your Work Life" หนังสือขายดีติดอันดับโลก ผลงานเขียนของอดีตนักออกแบบระดับตำนานจากค่ายแอปเปิ้ล ที่ได้นำเอาหลักการออกแบบผลิตภัณฑ์ มาประยุกต์เข้ากับชีวิตอาชีพการงานได้อย่างน่าทึ่ง </p>

อ่านออนไลน์ฟรี (ตัวอย่าง) <a href="https://www.designrr.io" target="_blank">https://www.designrr.io</a><br>
สั่งซื้อออนไลน์ 125 บ. <a href="https://store.kumnum.com/checkout.html?product_id=HA17133492" target="_blank">https://store.kumnum.com</a>
