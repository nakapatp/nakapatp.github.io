---
layout: post
title: มีผู้บงการ (ลับ) ซ่อนอยู่ในตัวเรา
---
<p>มันอาจพาเรา "รอด" หรือ "ตาย" ในสถานการณ์คับขันได้ ขึ้นอยู่กับว่า...คุณรู้จักตัวจริงของมันหรือไม่!</p>
<img src="https://i.imgur.com/RrPsV26.jpg" width="480">

<p>ในเหตุการณ์ “11 กันยา” ขณะที่เครื่องบินโดยสารกำลังพุ่งเข้าชนตึกเวิลร์ดเทรดทิศเหนือ ตอนนั้นเวลา 08.46 น. พนักงานชื่อ คีฟ บรูเยตเต้ กับอีกคนชื่อวู้ดส์ซึ่งทำงานอยู่บนตึกทิศใต้ ทั้งคู่ได้ยินเสียงชนดังสนั่นราวกับเสียงแผ่นดินไหว</p>
<p>ชั้นที่ 88 และ 89 ของตึกด้านทิศใต้มีบริษัทด้านการลงทุนและธนาคารตั้งอยู่กระจายไปทั่วทั้ง 2 ชั้น แต่ไม่มีใครรู้เลยว่าอีก 16 นาทีถัดไป เครื่องบินสัญชาติอเมริกันลำที่สองจะพุ่งเข้าชนตึกที่พวกเขากำลังนั่งทำงานอยู่ นี่คือความเหมือนกันของพวกเขาทั้งสองชั้นที่กลับลงเอยในแบบที่แตกต่างกัน คนที่อยู่ในชั้น 89 ยังคงทำงานของพวกเขาต่อไป และเกือบทั้งหมดต้องสังเวยชีวิต ในขณะที่คนที่อยู่ที่ชั้น 88 ทำการอพยพ และเกือบทั้งหมดกลายเป็นผู้รอดชีวิต</p>
<p>ใจความสำคัญยกนี้: โศกนาฏรรมหมู่มักเกิดจากการแห่ตามกัน</p>
<p>กล่าวในเชิงวิวัฒนาการแล้ว การอยู่รวมกันเป็นกลุ่มทำให้เรารู้สึกปลอดภัยและเป็นที่สบายใจ จึงไม่เป็นแปลกที่แม้ในวินาทีแห่งความหายนะกำลังมาเยือน สมองผู้บงการของเราก็ยังบอกให้เรารวมกลุ่มกันเข้าไว้ เมื่อตึกทิศเหนือถูกชนจาก "การโจมตี 11 กันยา" แล้ว คนที่อยู่ในชั้นที่ 89 เห็นต้องตรงกันว่าอยู่เฉย ๆ การตัดสินใจของคนทั้งหลายได้รับการตอกย้ำเข้าไปอีก เมื่อได้ยินคำประกาศให้พนักงานทุกคนอยู่กับที่ เพราะการออกไปนอกอาคารตอนนี้ อาจเสี่ยงต่อการถูกเศษซากของอีกตึกหล่นลงมาใส่หัว</p>
<p>การตัดสินใจในทำนองนี้ก็เกิดขึ้นกับคนในชั้นที่ 88 ด้วยเช่นกัน แต่มีชายคนหนึ่งชื่อ เจ.เจ. เอกัวร์ ออกวิ่งอีกทั้งตะโกนให้ทุกคนรีบอพยพทันที ท่าทีและท่าทาของเอกัวร์ได้กระตุกทุกคนให้ตื่นจากการเออออห่อหมกไปในทางเดียวกัน และเกือบทั้งหมดสามารถออกจากตึกได้ทันเวลา มันไม่ใช่ว่าคนในชั้นที่ 88 ได้ทำการตัดสินใจที่ถูกต้องหรอก เปล่า! เอกัวร์ไม่มีทางรู้ว่าเครื่องบินอีกลำหนึ่งกำลังจะฉีกตึกของเขาตั้งแต่ชั้น 77 ถึง 85 ออกเป็นเสี่ยง ๆ และคร่าชีวิตทุกคนที่อยู่สูงกว่านั้น และถ้าเครื่องบินเข้าชนตรงชั้นที่ต่ำกว่าที่มันเกิดขึ้นไปสัก 2-3 ชั้น คนในชั้นที่ 89 ก็อาจไม่ต้องสังเวยชีวิตเช่นนี้</p>
<p>คงเพราะโชคช่วย ความเป็นผู้นำของเอกัวร์ทำให้เพื่อนร่วมทำงานในชั้น 88 กลับกลายเป็นผู้รอดชีวิต ในขณะที่ตัวเขาเองสุดท้ายก็ต้องสังเวยร่างแก่หายนะครั้งนี้ จากความพยายามที่จะกลับขึ้นไปชั้นบนเพื่อช่วยอพยพคนอื่น ๆ อีก</p>
<p>ความแตกต่างระหว่างคนสองกลุ่มนี้ได้แสดงให้เราเห็นว่า ในภาวะการณ์ฉุกเฉินคนเราจะตัดสินใจทำในสิ่งที่เหมือน ๆ กับคนรอบข้าง</p>
<p>แล้วถ้ามันเป็นอย่างนั้น เราจะมีแผนรับมือกับสถานการณ์ฉุกเฉินอย่างไรดี? สิ่งที่เป็นไปได้ก็คือการฝึกพนักงานบางคนที่ผ่านการคัดเลือกมาแล้ว ให้เข้าใจถึงกระบวนการคิดของหมู่ชนในภาวะวิกฤตเช่นดังที่กล่าวมา ด้วยวิธีการเช่นนี้เป็นผลให้ จะมีอย่างน้อย 1 คนที่จะคอยกระตุ้นทั้งกลุ่มที่กำลังอยู่ในสภาวะตะลึงงันทำอะไรไม่ถูก ให้รีบออกจากอาคาร ท่ามกลางเสียงสัญญาณเตือนภัยไฟไหม้ที่ดังระงมอยู่</p>
<hr>
อ่านออนไลน์ฟรี (ฉบับเต็ม) <a href="https://www.designrr.io" target="_blank">https://www.designrr.io</a><br>
สั่งซื้อออนไลน์ 125 บ. <a href="https://store.kumnum.com/checkout.html?id=HA17137015" target="_blank">https://store.kumnum.com</a>
